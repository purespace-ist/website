---
date: 2020-04-03 23:03:03 UTC+03:00
slug: ufuk-senel
title: Ufuk Şenel
---
# Ufuk Şenel

Ufuk Şenel dansçı, koreograf ve eğitmen olarak
İstanbul merkezli çalışmalarını sürdürmektedir.
Yıldız Teknik Üniversitesi Sanat ve Tasarım Fakültesi
bünyesinde GeyvanMcMillen yürütücülüğündeki
Modern Dans Ana Sanat Dalı’nda lisans eğitimini tamamladı.
Lisans eğitimi süresince Zeynep Tanbay, Kaya İlhan, Uğur Seyrek,
Paul Clayden, JuanKruz Garaoi de Esnaola, Liam Stell, Nicole Caccivio,
CarenPotter ve Gary Galbraith, Matthew Hawkins, Hilke Diemer
ve Loretta Livingstone gibi eğitmen ve koreograflarla çalıştı.
Tuğçe Tuna, Aydan Türker, Handan Ergiydiren, Jerome Bel, Hilke Diemer,
Paul Bargetto, Erik Kaiel ve LorettaLivingstone gibi önemli sanatçıların
eserlerinde dans etti.
2014 yılında bir DanceWEB bursu aldı ve Türk Kültür Vakfı'nın desteğiyle,
Viyana Uluslararası Impulstanz Dans Festivali'ne katıldı
ve Meg Stuart’la çalıştı.
Can Bora ile yaptığı işbirliği sonucu "ALTAR" ve "Tavşan deliği"
isimli işleri üretti.
Uzun yıllardır kendi koreografilerini sergileyen Şenel
yurtiçi ve yurtdışındaki önemli festivallere katıldı ve işlerini sergiledi.
Şenel şu anda, Mimar Sinan Üniversitesi bünyesindeki
Çağdaş Dans Ana Sanat Dalında yüksek lisans eğitimini sürdürmekte olup,
Çatı (Çağdaş Dans Sanatçıları Derneği) ve Salt Galata gibi
çeşitli lokasyonlarda dersler ve atölyeler vermekte
ve kişisel projelerini geliştirmeye/araştırmaya devam etmektedir.
